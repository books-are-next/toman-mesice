---
title: Červenec
contentType: poetry
---

Svatý stín strážný bdí nám nad domovem,  
hlas jeho slyšet v tichu: Pamatuj!  
A v šumu listí, v chladné písni vod  
hlas jeho slyšíš, slyšíš doprovod:  
Pamatuj!

  

Ne záře hranice, jen víra, zápal tvůj,  
čin s mužným slovem  
ať provází tě po Čechách.  
Ne bengál vylhaný, jen tichý stálý plamen  
ať hoří v duších.

  

Svatý stín strážný bdí nám na Čechami  
a děti v kolébkách  
nám posvěcuje vzdušným pocelem.
