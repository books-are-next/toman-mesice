---
contentType: prose
---

### Květen

Jdem všichni, s ženami a dětmi  
a se snem předků.  
Jdem slunce přivítat, jež vyvolala ze tmy  
modlitba věrných pokolení  
a práce.

V rosnaté trávě tančí naše děti,  
bratrský řetěz rukou spjal je v kruh.  
V té budoucnosti záští není  
a z jejích písní zpívá družný duch  
a mluví k otcům.

Neb nikdy bojovník,  
ať za pluhem jde, nebo buší v kov,  
vítězit chce-li, nesmí zhrdat bratrem.
